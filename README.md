# ...Tencerede Sufle...

Akışkanlığı, yoğun çikolata kokusu, süngerimsi dokusu rüyalarınıza bile girebilir. Kimseciklere vermeden hepsini kendiniz yemek isteyebilirsiniz. Hazırlaması çok pratik bu tarif, özellikle canınız tatlı bir şeyler çektiğinde imdadınıza yetişiyor. Tencerede sufle tarifi yiyenleri kendine hayran bırakıyor. Bu tarifi evde sık sık yapmak isteyeceğinizden eminiz.

Şimdiden afiyetler olsun.

Tarif: Gökçen Mutaf

**Kaç Kişilik**: 4 kişilik **Hazırlama Süresi**: 5 dakika **Pişirme Süresi**: 10 dakika

---
## **Tencerede Sufle Malzemeleri**

* 1 çay bardağı toz şeker
* 1 adet yumurta
* 1 çay bardağı sıvı yağ
* 1 çay bardağı süt
* 1 su bardağı un
* 2 yemek kaşığı kakao
* 1 paket vanilya
* 1 tatlı kaşığı kabartma tozu
* 80 gram bitter çikolata
* 1/2 çay bardağı pudra şekeri(üzeri için)

---

## **Tencerede Sufle Nasıl Yapılır?**

- Geniş tabanlı bir tencereye yaklaşık olarak 3 parmak yüksekliğinde su koyup ocağa alın ve kaynamaya bırakın.
- Yumurta ve toz şekeri köpürene kadar çırpın.
- Ardından yağ, süt, un, kakao, vanilya ve kabartma tozunu da ekleyip tekrar karıştırın.

![Yukardaki maddeleri yaptıktan sonraki sufle görüntüsü](https://cdn.yemek.com/mncrop/600/315/uploads/2019/01/tencerede-sufle-yapilis-1.jpg)

- Hazırladığınız kek harcını fincanlara paylaştırın, fincanların yarısından biraz daha fazla dolmasına özen gösterin, ağzına kadar doldurmayın. Çikolatayı kırıp fincanlara paylaştırın.

![Kek harcının fincana aktarıldığındaki görüntüsü](https://cdn.yemek.com/mncrop/600/315/uploads/2019/01/tencerede-sufle-yapilis-2.jpg)

- Kaynamakta olan suya fincanları oturtun. Su fincanların yarısına kadar gelmelidir.
- Tencerenin kapağını kapatın ve bu şekilde 10 dakika pişmeye bırakın.

![Fincanların tencereye koyulmuş hali](https://cdn.yemek.com/mncrop/600/315/uploads/2019/01/tencerede-sufle-yapilis-3.jpg)

- Kabarıp piştiklerinde tencereden alın ve üstlerine pudra şekeri serptikten sonra sıcak olarak servis edin.

![Tencerede Sufle](https://cdn.yemek.com/mncrop/600/315/uploads/2019/01/tencerede-sufle-son-2.jpg)